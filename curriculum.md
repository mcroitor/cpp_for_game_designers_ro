# Programare în limbajul C++

## Cardul disciplinei

Facultatea: Matematică și Informatică
Cursul: Ciclul I, Licență
Program / Specialitatea: 0211.7 Designul jocurilor
AUTOR: lector. univ. Mihail Croitor

## PRELIMINARII

Limbajul de programare C++ este unul dintre cele mai populare limbaje de programare din lume. Este larg utilizat pentru crearea diferitelor programe, inclusiv jocuri. În domeniul dezvoltării de jocuri, este utilizat de obicei în următoarele cazuri:

- crearea extensiilor pentru motoarele de jocuri;
- optimizarea codului jocului;
- portarea jocului pe diferite platforme.

Pentru a putea rezolva aceste sarcini, este necesar să cunoașteți limbajul de programare C++.

Cursul "Programare în C++" contribuie la formarea competențelor necesare pentru dezvoltarea aplicațiilor software complexe, inclusiv jocuri. Prin intermediul acestui curs studenții va dobândi

- cunoștințe în domeniul programării orientate pe obiecte în C++;
- abilități în asamblarea aplicațiilor complexe;
- capacitatea de a analiza și a rezolva problemele complexe de programare;
- cunoștințe despre instrumente moderne de dezvoltare a aplicațiilor software.
- capacitatea de a utiliza biblioteca standard C++;
- abilități în lucru cu sisteme de gestionare a proiectelor;
- abilități în scrierea documentației;
- utilizarea bibliotecilor terțe.

Totodată, studentul va crea propriul joc în limbajul C++.

Misiunea curriculum-ului în formarea profesională este de oferi tematici actuale în domeniu, pe baza cărora să fie formați specialiști capabili să răspundă provocărilor actuale din domeniul Game Design, să contribuie la dezvoltarea de soluții inovatoare și să promoveze practici bune în diverse medii profesionale.

Instruirea se efectuează în limbile română și rusă.

Cursul este destinat studenților de la cursul al doilea, specializarea "Dezvoltare de jocuri". Totodată acest curs poate fi util și altor studenți sau profesioniști interesați de domeniul  dezvoltării produselor software care doresc să își îmbunătățească cunoștințele și abilitățile în aceste arii esențiale.

## I. ADMINISTRAREA DISCIPLINEI

| Forma de învățământ | Codul unității de curs | Denumirea unității de curs | Responsabili de unitatea de curs | Semestrul | Total | C   | S   | L   | LI  | Evaluarea | Nr. de credite |
| ------------------- | ---------------------- | -------------------------- | -------------------------------- | --------- | ----- | --- | --- | --- | --- | --------- | -------------- |
| cu frecvență        | F.03.O.19              | Programare în limbajul C++ | M. Croitor, lect. univ.          | III       | 120   | 30  | 0   | 45  | 45  | E         | 4              |
| cu frecvență redusă | F.03.O.19              | Programare în limbajul C++ | M. Croitor, lect. univ.          |           |       |     |     |     |     |           |                |

> __C__ - curs, __S__ - seminar, __L__ - laborator, __LI__ – lucru individual

## II. TEMATICA ŞI REPARTIZAREA ORIENTATIVĂ A ORELOR

| Nr. ord. | Unități de conținut                                                                                                                                                                                                                                                                                                                       | Curs | Laborator | Lucrul individual |
| -------- | ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ---- | --------- | ----------------- |
| I.       | Construcții de bază ale limbajului                                                                                                                                                                                                                                                                                                        |      |           |                   |
| 1.       | _Dezvoltarea limbajului С++: standarde, compilatoare, medii de dezvoltare._ Istoria limbajului. Filosofia limbajului. Starea actuala a limbajului. Compilatoare. Medii de elaborare.                                                                                                                                                      | 2    | --        | --                |
| 2.       | _Elemente de bază ale limbajului._ Elemente ale limbajului C++: constante, identificatori, cuvinte cheie, simboluri speciale, comentarii. Tipuri de date de bază și variabile. Structuri de bază: ramificații, ramificații multiple, bucle, funcții. Gestionarea memoriei: pointeri, referințe, alocarea și eliberarea memoriei, vectori. | 2    | --        | 2                 |
| 3.       | _Tipuri de date personalizate._ Pseudonime. Enumerări. Structuri. Clase. Cuvântul cheie this.                                                                                                                                                                                                                                             | 2    | 6         | 4                 |
| 4.       | _Programarea orientată pe obiecte._ Noțiuni de bază ale programării orientate pe obiecte: abstracția datelor, încapsularea, moștenirea. Crearea și distrugerea obiectelor. Functii virtuale: clase abstracte, interfață. Polimorfism.                                                                                                     | 2    | --        | 4                 |
| 5.       | _Supraîncărcarea operatorilor._ Noțiune de operație. Operații aritmetice. Operații pe biți. Increment / decrement. Operatori compuși. Operații logice. Prioritatea operațiilor. Supraîncărcarea operatorilor. Operator de comparare. Operator de comparare în trei sensuri.                                                               | 2    | 8         | 4                 |
| 6.       | _Metaprogramare._ Șabloane de funcții. Șabloane de clase. Instanțierea șabloanelor. Supraîncărcarea funcțiilor șablon. Specializarea șabloanelor.                                                                                                                                                                                         | 2    | --        | 2                 |
| II.      | Biblioteca standard С++                                                                                                                                                                                                                                                                                                                   |      |           |                   |
| 7.       | _Containere și iteratori._ Biblioteca standard C++. Iteratori. Containere: containere secvențiale, containere asociative.                                                                                                                                                                                                                 | 2    | --        | 4                 |
| 8.       | _Algoritmi._ Noțiune de algoritm, Functor, Predicat. Reguli de denumire a algoritmilor din STL Algoritmi care nu modifică containerul. Algoritmi care modifică containerul. Construcția algoritmilor. Exemple de utilizare a algoritmilor.                                                                                                | 2    | 8         | 4                 |
| 9.       | _Programare multi-threading._ Noțiuni de bază ale programării multi-threading. Fire de execuție. Problema partajării resurselor dintre firele de execuție. Mutex. Variabile și operații atomice. Programare asincronă. Sincronizarea firelor de execuție. Algoritmi paraleli.                                                             | 2    | --        | 2                 |
| 10.      | _Instrumente suplimentare ale bibliotecii standard С++._ Expresii lambda. Literals. Semantica move. Interval (ranges). Smart-pointeri. Valarray. Variant, Optional, Any. Expresii regulate.                                                                                                                                               | 2    | --        | 4                 |
| III.     | Elaborarea aplicațiilor C++                                                                                                                                                                                                                                                                                                               |      |           |                   |
| 11.      | _Proiect. Sisteme de construire a proiectelor._ Organizarea proiectului. Noțiune de compilare. Compilarea din linia de comandă. Sisteme de asamblare a proiectelor. Arhitectura fișierului Makefile. Exemplu de Makefile universal.                                                                                                       | 2    | 7         | 3                 |
| 12.      | _Utilizarea bibliotecilor externe._ Biblioteci de programare. Utilizarea bibliotecilor statice. Utilizarea bibliotecilor dinamice.                                                                                                                                                                                                        | 2    | 8         | 4                 |
| 13.      | _Crearea bibliotecilor de programare_ Crearea bibliotecilor C++. Import / export. Construirea bibliotecilor.                                                                                                                                                                                                                              | 2    | --        | 4                 |
| 14.      | _Programare orientată pe evenimente._ Noțiuni de bază. Arhitectura aplicației. Exemple.                                                                                                                                                                                                                                                   | 2    | --        | 2                 |
| 15.      | _Practici bune de programare._ Stil de programare. Documentarea codului. Testarea codului. Idiome de programare. Șabloane de proiectare.                                                                                                                                                                                                  | 2    | 8         | 2                 |
|          | Total                                                                                                                                                                                                                                                                                                                                     | 30   | 45        | 45                |

## III. COMPETENȚE GENERALE, PROFESIONALE ŞI REZULTATELE ÎNVĂȚĂRII

| Cod | Competența                                                                                                                                                                                                                                                                                                                                                                                                                                                                                              |
| --- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
|     | __Competențe generale__ (CG)                                                                                                                                                                                                                                                                                                                                                                                                                                                                                |
| CG1 | --                                                                                                                                                                                                                                                                                                                                                                                                                                                                                                      |
| CG2 | --                                                                                                                                                                                                                                                                                                                                                                                                                                                                                                      |
| CG3 | --                                                                                                                                                                                                                                                                                                                                                                                                                                                                                                      |
| CG4 | --                                                                                                                                                                                                                                                                                                                                                                                                                                                                                                      |
| CG5 | --                                                                                                                                                                                                                                                                                                                                                                                                                                                                                                      |
| --- | ---                                                                                                                                                                                                                                                                                                                                                                                                                                                                                                     |
|     | __Competențe profesionale (CP) / Rezultatele învățării (RI)__                                                                                                                                                                                                                                                                                                                                                                                                                                               |
| RI1 | __Proiectarea aplicațiilor:__ Ia în considerare propriile acțiuni și cele ale terților pentru а asigura integrarea corectă а aplicației într-un mediu complex, în conformitate cu nevoile utilizatorilor/clienților.                                                                                                                                                                                                                                                                                    |
| RI2 | __Proiectarea și dezvoltarea aplicațiilor:__ Acționează creativ pentru а dezvolta aplicații și а selecta opțiunile tehnice adecvate. Participă la alte activități de dezvoltare. Optimizează dezvoltarea, întreținerea și performanța aplicațiilor prin utilizarea modelelor de design și prin reutilizarea soluțiilor testate.                                                                                                                                                                         |
| RI3 | __Integrarea componentelor:__ Ia în considerare propriile acțiuni și cele ale terților în procesul de integrare. Respectă standardele și procedurile de control adecvate pentru а menține integritatea funcționalității și fiabilitatea generală а sistemului.                                                                                                                                                                                                                                          |
| RI4 | __Testarea aplicațiilor:__ Asigură expertiza pentru а supraveghea programele complexe de testare. Asigură documentarea testelor și а rezultatelor pentru а furniza informații managerilor relevanți ai procesului/proceselor cum ar fi proiectanții, utilizatorii sau tehnicienii de întreținere. Asigură conformitatea cu procedurile de testare, inclusiv trasabilitatea documentată.                                                                                                                 |
| RI5 | __Implementarea soluțiilor:__ Ia în considerare propriile acțiuni și cele ale altora pentru а oferi soluții și а iniția о comunicare și о colaborare cu părțile interesate. Asigură expertiza pentru а influența, prin consiliere și asistență, dezvoltarea de soluții.                                                                                                                                                                                                                                 |
| RI6 | __Elaborarea documentației:__ Adaptează nivelul de detaliere in funcție de obiectivul documentației și publicul vizat.                                                                                                                                                                                                                                                                                                                                                                                  |
| RI7 | __Managementul problemelor:__ Folosește cunoștințele de specialitate și înțelegerea aprofundată а infrastructurii TIC și а procesului de gestionare а problemelor pentru identificarea defecțiunilor și rezolvarea acestora cu cele mai mici întreruperi posibile. Ia decizii informate in situații tensionate emoțional cu privire la acțiunile adecvate necesare pentru а minimiza impactul asupra afacerii. Identifică rapid componentele defecte, selectează alternative privind modul de reparare. |
| RI8 | __Educație și formare profesională:__ Acționează creativ pentru а analiza lacunele în materie de competențe; elaborează cerințe specifice și identifică sursele potențiale de furnizare а formării. Are cunoștințe foarte bune а pieței de formare și stabilește un mecanism de feedback pentru а evalua plusvaloarea programelor de formare alternativă.                                                                                                                                               |

> __Notă.__ Competențele și rezultatele învățării vor fi însoțite de cod și număr de ordine conform Standardului de calificare.

## IV. UNITĂȚI DE ÎNVĂȚARE

### Tema 1. Construcții de bază ale limbajului

- __Unități de conținut__
  - Dezvoltarea limbajului C++: standarde, compilatoare, medii de elaborare.
  - Bazele limbajului C++.
  - Tipuri de date derivate.
  - Programare orientată pe obiecte.
  - Operații.
  - Bazele meta-programării.
- __Termeni-cheie:__ limbajul C++, standardul limbajului, tipuri de date derivate, structuri de date, clase, programare orientată pe obiecte, operatorii, meta-programare, șablon funcție, șablon clasă.
- __Rezultatele învățării preconizate a fi atinse:__ RI1; RI2; RI4; RI7; RI8
- __Abilități:__
  - __elaborarea programelor structurate:__ Cunoaște conceptele fundamentale ale programării, poate elabora algoritmi și poate scrie cod în limbajul C++.
  - __programarea orientată pe obiecte:__ Cunoaște conceptele fundamentale ale programării orientate pe obiecte, poate elabora tipuri de date derivate, poate utiliza clase și obiecte în programare.
  - __meta-programarea:__ Cunoaște conceptele fundamentale ale meta-programării, poate utiliza șabloane de funcții și clase în programare.
- __Responsabilitate și autonomie:__

### Tema 2. Biblioteca standard С++

- __Unități de conținut__
  - Iteratori și containere.
  - Algoritmi.
  - Programare multi-threading.
  - Instrumente adiționale ale limbajului C++.
- __Termeni-cheie:__ biblioteca standard C++, iterator, container, container secvențial, container asociativ, vector, list, deque, set, map, functor, predicat, algoritm, fir de execuție, mutex, variabila atomică, programare asincronă, expresie lambda, smart-pointer, expresie regulată.
- __Rezultatele învățării preconizate a fi atinse:__ RI2; RI3, RI4; RI5; RI6; RI7; RI8
- __Abilități:__
  - __utilizarea containerelor STL:__ Cunoaște conceptele fundamentale ale containerelor STL, poate utiliza containerele STL în programare.
  - __utilizarea algoritmilor STL:__ Cunoaște conceptele fundamentale ale algoritmilor STL, poate utiliza algoritmii STL în programare.
  - __programarea multi-threading:__ Cunoaște conceptele fundamentale ale programării multi-threading, poate utiliza firele de execuție în programare.
- __Responsabilitate și autonomie:__
  - Depistarea structurilor de date și algoritmilor adecvați pentru rezolvarea problemelor de programare.

### Tema 3. Elaborarea aplicațiilor C++

- __Unități de conținut:__
  - Proiect. Sisteme de asamblare a proiectelor.
  - Utilizarea bibliotecilor externe.
  - Crearea bibliotecilor.
  - Programare bazată pe evenimente.
  - Practici bune de programare.
- __Termeni cheie:__ proiect, compilator, sistem de asamblare a proiectelor, Makefile, biblioteca de programare, biblioteca statică, biblioteca dinamică, încărcare dinamică, programare orientată pe evenimente, eveniment, mesaj, stil de programare, documentarea codului, testare unitară, idiom de programare, șablon de proiectare.
- __Rezultatele învățării preconizate a fi atinse:__ RI1; RI2; RI3, RI4; RI5; RI6; RI7; RI8
- __Abilități:__
  - __Analiza și sinteza:__ Analizează și sintetizează informația din diferite surse, inclusiv cele științifice, pentru a rezolva problemele de programare.
  - __Proiectarea aplicațiilor:__ Proiectează aplicații software complexe în limbajul C++.
  - __Elaborarea aplicațiilor:__ Elaborează aplicații software complexe în limbajul C++.
  - __Testarea aplicațiilor:__ Testează aplicațiile software complexe în limbajul C++.
  - __Documentarea aplicațiilor:__ Documentează aplicațiile software complexe în limbajul C++.
- __Responsabilitate și autonomie:__
  - __Responsabilitate:__ Își asumă responsabilitatea pentru propriile acțiuni și decizii în procesul de programare.
  - __Autonomie:__ Lucrează independent și ia decizii informate în procesul de programare, demonstrând inițiativă și creativitate.

## V. LUCRUL INDIVIDUAL AL STUDENTULUI

În parcursul semestrului studentul efectuează o serie de lucrări de laborator legate între ele. Produsul final acestor lucrări de laborator este un joc elaborat de student, utilizând limbajul de programare C++.

### Lucrarea individuală Nr. 1: Crearea unui proiect. Lucru cu GIT

#### Produsul preconizat

După executarea acestei lucrării de laborator student va face cunoștința cu sistem de control codului sursă GIT și va primi cunoștințe de bază necesare pentru organizarea proiectului.

#### Strategii de realizare

1. Selectați pentru realizarea o joacă din specificate:
    1. joc de cărți "Durak";
    2. tic-tac-toe (X și O);
    3. Snake;
    4. Minesweeper;
    5. Pacman;
    6. Dame;
    7. Story Tale (text adventure);
    8. Visual Novel;
    9. Rogue-like;
    10. etc.
2. Înregistrați-vă pe GitHub;
3. Creați un repozitoriu nou;
4. Clonați repozitoriu pe calculator personal;
5. Adăugați în repozitoriu fișier README.md cu descrierea proiectului;
6. Creați fișiere `hpp` cu definirea structurilor de bază necesitate pentru proiect;
7. Plasați cod pe GitHub.

#### Criterii de evaluare

- `1p` - crearea contului pe GitHub;
- `1p` - crearea proiectului;
- `4p` - crearea fișierelor cu structurile necesare;
- `3p` - adăugarea descrierii proiectului;
- `1p` - publicarea codului pe GitHub in ramura `lab01`;
- `-1p` - pentru fiecare zi de întârziere;
- `-5p` - pentru copierea codului de la colegi.

#### Termen de realizare

Două săptămâni.

### Lucrarea individuală Nr. 2: Crearea și utilizarea claselor. Proiecte complexe. Construirea proiectului

#### Produsul preconizat

După finalizarea acestei sarcini, studentul se va familiariza cu caracteristicile implementării clasei și interacțiunii cu obiectele clasei. Studentul va primi, de asemenea, cunoștințe de bază despre construcție din linia de comandă a proiectelor.

#### Strategii de realizare

Sarcina se bazează pe lucrările anterioare de laborator. Efectuarea sarcinii se face în ramura `lab02` a repozitoriului creat anterior.

1. Pentru fiecare structură declarată implementați metode;
2. Compilați unul dintre fișierele CPP din linia de comandă, creând un fișier obiect;
3. Creați un fișier `cmd` (sau `Makefile`) pentru a construi manual proiectul;
4. Creați un fișier `.gitignore` pentru a ignora fișierele obiect și fișierele executabile;
5. Modificați fișierul README.md pentru a reflecta metoda de construcție a proiectului;
6. Adăugați în repozitoriu GitHub codul sursă modificat și fișierul de construcție în ramura `lab02`.

#### Criterii de evaluare

- `2p` - implementarea metodelor pentru structuri;
- `4p` - crearea fișierului de construcție;
- `1p` - crearea fișierului `.gitignore`;
- `1p` - adăugarea in fișier `README.md` modului de construire a proiectului;
- `2p` - adăugarea fișierelor `cpp` și fișierului de construcție pe GitHub în ramura `lab02`;
- `-1p` - pentru fiecare zi de întârziere;
- `-5p` - pentru copierea codului de la colegi.

#### Termen de realizare

Două săptămâni.

### Lucrarea individuală Nr. 3: Constructorii și operatorii

#### Produsul preconizat

În cadrul acestei lucrări, studentul va învăța să redefinească operatori, precum și să se familiarizeze cu definiția și opțiunile de utilizare a constructorilor.

În plus, această lucrare va pregăti proiectul pentru a utiliza biblioteca standard C++.

#### Strategii de realizare

Sarcina se bazează pe lucrările anterioare de laborator.

Pentru fiecare structură de date care reprezintă date de joc, definiți

1. constructor implicit;
2. constructor de copiere;
3. constructor cu parametri;
4. operator de copiere;
5. operator de comparaţie;
6. operator de citire;
7. operator de afișare.

#### Criterii de evaluare

- `2p` - implementarea constructorilor;
- `2p` - implementarea operatorilor de copiere;
- `2p` - implementarea operatorilor de comparație;
- `2p` - implementarea operatorilor de citire și afișare;
- `2p` - implementarea clasei abstracte de bază;
- `-1p` - pentru fiecare zi de întârziere;
- `-5p` - pentru plagiat.

#### Termen de realizare

Trei săptămâni.

### Lucrarea individuală Nr. 4: Biblioteca standard C++

#### Produsul preconizat

În cadrul acestei lucrări de laborator studentul va învăța să utilizeze biblioteca standard С++.

#### Strategii de realizare

Această lucrare de laborator se bazează pe lucrările anterioare de laborator. Efectuarea sarcinii se face în ramura `lab04` a repozitoriului creat anterior.

Rescrieți codul jocului de la laboratorul anterior, astfel încât:

1. în loc de vectori să utilizați containerele STL;
2. utilizarea fluxurilor de intrare/ieșire pentru citirea și afișarea datelor;
3. în loc de pointeri și alocare dinamică de memorie să utilizați referințe și smart pointers;
4. în loc de șiruri de caractere să utilizați `std::string`;
5. să utilizați algoritmi STL pentru căutare, sortare, comparare și copiere.

Adăugați în repozitoriu GitHub codul sursă modificat și fișierul de construcție în ramura `lab04`.

#### Criterii de evaluare

- `2p` - utilizarea containerelor STL;
- `1p` - utilizarea `std::string`;
- `1p` - fluxurile de intrare/ieșire;
- `2p` - utilizarea smart pointers / referințe;
- `4p` - utilizarea algoritmilor STL;
- `-1p` - pentru fiecare zi de întârziere;
- `-5p` - pentru plagiat.

#### Termen de realizare

Trei săptămâni.

### Lucrarea individuală Nr. 5: Crearea și utilizarea modulelor / bibliotecilor

#### Produsul preconizat

După executarea acestei sarcini student va face cunoștință cu particularitățile elaborării bibliotecilor de programare și totodată, cu utilizarea lor.

#### Strategii de realizare

Sarcina se execută în baza lucrării de laborator precedente. Efectuarea sarcinii se face în ramura `lab05` a repozitoriului creat anterior.

1. Pentru fiecare clasă ce reprezintă datele creați o bibliotecă de programare, statică sau dinamică, la alegere;
2. Utilizați biblioteci externe pentru desenarea graficii sau pentru păstrarea datelor;
3. Rescrieți fișier de construire a aplicației in așa fel, încât aplicația va utiliza aceste biblioteci.

Adăugați în repozitoriu GitHub codul sursă modificat și fișierul de construcție în ramura `lab05`.

#### Criterii de evaluare

- `3p` - crearea bibliotecilor de programare;
- `4p` - utilizarea bibliotecilor externe;
- `3p` - împrospătarea fișierului de construcție;
- `-1p` - pentru fiecare zi de întârziere;
- `-5p` - pentru plagiat.

#### Termen de realizare

Două săptămâni.

### Lucrarea individuală Nr. 6: Suportul proiectului. Elaborarea documentației

#### Produsul preconizat

În cadrul acestei lucrări studentul se familiarizează cu cerințele de întreținere a codului.

#### Strategii de realizare

Această lucrare de laborator se bazează pe lucrările anterioare de laborator. Efectuarea sarcinii se face în ramura `lab06` a repozitoriului creat anterior.

Adăugați documentația codului sursă utilizând sistemele `JavaDoc` sau `Doxygen`. Fiecare fișier antet trebuie să conțină:

- metainformația (numele proiectului, autor, an etc.);
- descrierea clasei (sau alt tip de date);
- descrierea metodelor.

Fișierul proiectului `README.md` trebuie să conțină:

- descrierea proiectului;
- descrierea regulilor jocului;
- specificarea dependențelor proiectului (mediul de dezvoltare, compilator, biblioteci terțe utilizate);
- descrierea modului de construire a aplicației.

Creați directorul `tests` și scrieți teste pentru clasele care reprezintă datele. Actualizați fișierul de construcție pentru a putea compila și rula testele.

Adăugați în repozitoriu GitHub codul sursă modificat și fișierul de construcție în ramura `lab06`.

#### Criterii de evaluare

- `3p` - utilizarea sistemelor de documentare a codului;
- `3p` - descrierea proiectului în fișierul `README.md`;
- `4p` - existența testelor;
- `-1p` - pentru fiecare zi de întârziere;
- `-1p` - pentru fiecare zi de întârziere;
- `-5p` - pentru plagiat.

#### Termen de realizare

Două săptămâni.

## VI. SUGESTII METODOLOGICE DE PREDARE-ÎNVĂȚARE-EVALUARE

Activitatea de predare-învățare la disciplina "Programare în limbajul С++" este organizată în cadrul orelor de curs, laborator și lucru individual (activitate independentă a studentului).

Predarea materiei la orele de curs se realizează prin metode ce combină forme tradiționale de instruire (expunerea, conversația, exercițiul, lectura (explicativă, dirijată), activitatea cu manualul și alte cărți) cu abordări moderne ale cunoașterii în proces de comunicare și cooperare, în care studenții au un rol activ (instruirea asistată de calculator, prelegerea-dezbatere, algoritmizarea, problematizarea, brainstormingul, instruirea programată, metode de simulare). Cadrul didactic contribuie la formarea și dezvoltarea unor competente funcționale, de tipul abilităților de prelucrare, sistematizare, restructurare și utilizare în practică a cunoștințelor, cultivarea spiritului participativ, formarea și dezvoltarea capacităților de investigare a realității, a capacității argumentative și a capacității decizionale.

În cadrul orelor de laborator și în lucrările independente sunt propuse sarcini ce țin de întreaga materie studiată, având scopul de a valorifica și aprofunda cunoștințele, de a stimula activitatea de învățare, centrată pe student. La orele de laborator sunt utilizate metode tradiționale (exercițiul, rezolvările de probleme, algoritmizarea, lucrările practice) și unele metode și tehnici specifice, inclusiv interactive, de rezolvare a problemelor matematice, tehnici bazate pe rezolvarea creativă a problemelor, metode și tehnici de dezvoltare a competenței comunicaționale (analiza feedback-ului, ş.a.). Cadrul didactic acordă elevilor ocazii de a-și exprima în mod liber ideile, opiniile și de a le confrunta cu cele ale colegilor.

Orele planificate pentru lucrul independent al studenților sunt destinate pregătirii de orele de curs și laborator, sarcinilor curente și realizării lucrărilor independente (studiu de caz, proiectul de cercetare).

Evaluarea în cadrul disciplinei "Programare în limbajul С++" se realizează formativ:

- activitatea la orele de laborator, verificarea orală sau scrisă curentă,
- două lucrări de atestare (la mijloc și la sfârșit de semestru),
- nota sumativă finală – 6 lucrări legate între dânșii, realizate pe parcursul semestrului și
- examenul final la disciplină.

Fiecare lecție teoretică este asigurată cu 20 întrebări de nivel cunoaștere și 10 întrebări de nivel aplicare.

După fiecare șapte lecții teoretice se organizează lucrare de atestare, care include 10 întrebări de nivel cunoaștere și 5 întrebări de nivel aplicare din temele precedente.

Examen final la disciplină se organizează în formă de test, care include 20 întrebări de nivel cunoaștere, 10 întrebări de nivel aplicare și 2 întrebări de nivel integrare (programare) din temele studiate.

Nota generală la disciplină însumează nota de la examen și cea semestrială, în proporție de 40 și, respectiv, 60 la sută, și apreciază gradul de corespundere cu finalitățile scontate: cunoștințele și competențele acumulate, abilitatea de a aplica cunoștințele, gradul de integrare a cunoștințelor de către studenți etc.

## VII. BIBLIOGRAFIE RECOMANDATĂ

1. ISO C++ Standards Committee, C++ Standard, 2023, [URL: https://github.com/cplusplus/draft]
2. Stroustrup Bjarne, The Design and Evolution of C++, Addison-Wesley, ISBN 0-201-54330-3.
3. Скотт Мейерс, Эффективный и современный C++, 2014
4. Скотт Мейерс, Эффективное использование STL, 2002
5. Глейзер Дж., Мадхав С, Многопользовательские игры. Разработка сетевых приложений. 2017
6. William Sherif, Learning C++ by Creating Games with UE4, Packt, 2015
7. Дж. Коплиен, Мультипарадигменное проектирование для C++, Piter Press, 2005
8. C++ Reference, 2024, [URL: https://en.cppreference.com/w/cpp]
9. Дэвид Вандевурд, Николай М. Джосаттис. Шаблоны C++: справочник разработчика, 2018
10. Документация по Microsoft C++, C и ассемблеру, Microsoft, [URL: https://learn.microsoft.com/ru-ru/cpp/?view=msvc-170]
